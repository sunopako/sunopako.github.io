<!DOCTYPE html>

<html>

    <head>
        <meta name="viewport" content="width=device-width, initial-scale=1.0">
        <link href="https://fonts.googleapis.com/css2?family=Ubuntu&display=swap" rel="stylesheet">
        <link rel="icon" type="image/x-icon" href="../favicon.ico">
        <title>Двір Королеви Вампірів • Іван Печериця</title>
        
        <style>
            body {
                background-color: lightsalmon;
                max-width: 550px;
                margin: 0 auto;
                padding: 20px;
            }
            img {
                width: 50%;
                display: block;
                margin-left: auto;
                margin-right: auto;
                border-radius: 5%;
            }
            ul {padding-left: 0; margin-left: 0;}
            p {
                font-family: ubuntu;
                text-align: justify;
                text-indent: 25px;
                margin: 0;
                padding: 5px;
            }
            h1, h2 {font-family: ubuntu; text-align: center;}
            progress {width: 100%;}
            span {color: grey;}
        </style>
    </head>

    <body>
        <h1>Двір Королеви Вампірів</h1>
        
        <h2>Розділ 1</h2>

        <p>Я не хочу бути тут.</p>
        
        <p>Дощ періщить мені в обличчя, вітер куйовдить волосся. Здається, я йду вже кілька годин, хоча, думаю, за денного світла було б видно, що відстань від тих високих залізних воріт до ґанку — лише кілометр. Дім, що вимальовується переді мною, добре вписався б у готичний роман: із високими шпилями й вузькими вікнами, темний і невловимо бляклий, наче стоїть на цьому пагорбі хтозна-відколи.</p>

        <p>Напевно, так воно і є.</p>

        <p>Я перехоплюю валізу іншою рукою та підіймаюся сходами. Немає ніякого сенсу розвертатися й тікати якнайдалі та якнайшвидше. Уже намагалася — тепер я кульгаю, тож підйом сюди був нестерпним, а на моєму коліні красується новенький шрам. Батько зцілив мене лише трохи, щоб покращити мій товарний вигляд. Вампір у цьому домі не зважатиме на кілька шрамів. Його цікавить те, що ховається під моєю шкірою.</p>

        <p>Моя кров.</p>

        <p>Я не стукаю у двері. Вампір у цьому домі знає, що я йду. Немає сенсу гратись у ввічливу гостю чи вдавати, що мені цього хочеться. Я роблю три кроки всередину, перш ніж двері зачиняються за мною, відсікаючи гуркіт зливи й лишаючи по собі лише моторошну тишу. Я озираюся, але не очікую щось побачити.</p>

        <p>Людське око не здатне вловити руху вампіра. Я, хоча й заплямована людським родоводом лише на п'ятдесят відсотків, можу помітити розмиті рухи, не більше. Ще одна причина, чому я — товар. Якби мала повноцінні вампірські рефлекси й силу, це могло б компенсувати брак магії. А так — я ледве краща за людину. Ледве краща за здобич.</p>

        <p>Усвідомлення стискає горло й не дає мені скрикнути від несподіванки, коли я обертаюсь і бачу поруч людину. Ні, не людину. <i>Вампіра</i>. Там, під його блідою шкірою, помітно натяк на ікла, що притискаються до нижньої губи. Я відволіклась і почала думати, скільки ж часу минуло відтоді, як у цей дім приводили останне жертовне ягня?</p>

        <p>Він прекрасний, як і всі вампіри. Бездоганна врода й таємна сила. Шовковисте темно-каштанове волосся хвилею спадає йому на плечі. Його очі темні й бездонні, а мʼязисте тіло здається трохи завеликим для його статури. Він такий стриманий — жодна людина не володіє собою так, як цей вампір.</p>
        
        <p>— Прошу вибачення.</p>
        
        <p>Я закліпала. Я очікувала почути багато чого, але не це.</p>
        
        <p>— Що?</p>
        
        <p>— Тебе прислав Корнелій.</p>
        
        <p>У цьому немає запитального тону. Я здригнулася, почувши імʼя свого батька. Ще одне нагадування про того, хто винен у моїх теперішніх обставинах.</p>
        
        <p>— Так.</p>
        
        <p>— Ти знаєш, чому.</p>
        
        <p>Тепер я розумію, чому він так стримується. Він бореться з бажанням напасти на мене. Моє серцебиття прискорюється. Я досить добре бачу в темряві, щоб помітити, як його ніздрі тріпочуть від мого запаху. У мене майже не лишилося часу. Я хотіла б мовчати й далі, та в цьому немає сенсу. Попри всі мої зусилля, мій голос трохи тремтить від хвилювання:</p>
        
        <p>— Він віддав мене тобі.</p>
        
        <p>— Так, — прозвучало радше як подих, аніж як слово. — Ми поговоримо про це... після.</p>
        
        <p>— Після...</p>
        
        <p>Цього разу я не в змозі стримати крик несподіванки. За мить він опиняється за пів метра від мене, а наступної — вдаряє із силою вантажівки, що мчить назустріч. Йому вдається скерувати наше падіння, і я не бʼюся головою об мармурову підлогу, та все ж не встигаю оцінити його турботу. Адже він одразу кидається на мене й кусає за шию.</p>
        
        <hr> <!-- 000000000000000000000000000000000000000000000000000000 -->
        
        <p style="text-align: center">
            [ <a href="../">додому</a> ]
            •
            [ <a href="https://vivat.com.ua/product/dvir-korolevy-vampiriv/">книжка на сайті видавництва</a> ]
        </p>
        
    </body>

</html>
